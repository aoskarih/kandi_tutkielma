Aihe: Symplektiset integrointimenetelmät

Työn otsikon voit keksiä itse, ja sen on hyväkin olla, jahka työn
sisältö on muotoutunut viimeistelyä vaille valmiiksi. Ohjeellinen pituus
kandityölle on noin 15-20 sivua, ei ainakaan yhtään päälle 25 sivua.
Päätarkoitus työssä on oppia kirjoittamaan selkeää tieteellistä tekstiä
lähdeviitteitä käyttäen. Tieteellinen teksti tässä siis viittaa selkeään
ja tarkkaan ilmaisuun ilman täytesanoja ja epämääräisyyksiä.

Alustava kappalejako työlle voisi olla seuraavanlainen:

1. Johdanto ja tausta
2. Liikeyhtälöt ja Hamiltonin mekaniikka
3. Runge-Kutta-menetelmän johto liikeyhtälöiden numeeriseen ratkaisemiseen
4. Symplektisen loikkakeinon johto
5. Menetelmien vertailu jonkin hamiltonisen systeemin tapauksessa
6. Loppupäätelmät

Tässä voi tarvittaessa yhdistää kappaleet 2 ja 3 tai 3 ja 4, jos kandi
vaikuttaa paisuvan yli äyräidensä.

Lähdeviitteistä ja kappaleiden sisällöstä:

Hyvä peruslähde koko kandia ajatellen on oppikirja Geometric Numerical
Integration (kirjoittajat Hairer, Lubich & Wanner). Muita kirjoja joita
saatat haluta katsoa ovat esimerkiksi:
Numerical methods for ordinary differential equations (Butcher)
Solving ordinary differential equations 1, Nonstiff problems (Hairer, Norsett & Wanner)

Nämä löytyvät kaikki Kumpulan kirjastosta.

Kappaleen 2 osalta teoreettisen mekaniikan perusoppikirjat riittänevät.
Myös em. oppikirjat sisältävät katsauksen Hamiltonin mekaniikkaan ja
symplektisiin monistoihin, joiden konseptien päälle symplektiset
menetelmät rakentuvat.

Myös kappaleen 3 tapauksessa esimerkkijohdot löytyvät mainituista
oppikirjoista, mutta tietysti ajatuksena on, että sisäistät asian ja
esität sen omin sanoin, ja riittävin välivaihein.

Kappaletta 4 varten saatat haluta lukea mainittujen oppikirjojen ohella
review-artikkelia "Splitting methods" (2002, McLachlan & Quispel):
<https://www.cambridge.org/core/services/aop-cambridge-core/content/view/122F5736DAF3D88598989E68FE4D2EF2/S0962492902000053a.pdf/splitting-methods.pdf>
Loikkakeinoissa on tiettyjä vahvoja rajoitteita soveltuvan Hamiltonin
funktion muodolle. Jos haluat, voit tutkia ja kirjoittaa myös
loikkakeinojen laajennuksista, joita nämä rajoitteet eivät koske.
Kirjoitin itse asiaa käsittelevän paperin
<https://link.springer.com/article/10.1007/s10569-014-9597-9>. Tuon
lähteen ja siihen viittavien papereiden perusteella saat asiasta hyvän
käsityksen.

Viidennessä kappaleessa voit itse valita jonkin sellaisen hamiltonisen
systeemin, jonka avulla voit tuoda ilmi symplektisten ominaisuuksien
erityispiirteitä ei-symplektisiin menetelmiin verrattuna. Tähän käy
esimerkiksi gravitationaalinen kahden kappaleen ongelma varsin hyvin,
sillä sen analyyttinen ratkaisu on suhteellisen helppo. Myös harmoninen
oskillattori tai epäideaalinen (ja epälineaarinen) fysikaalinen heiluri
voivat olla mahdollisia esimerkkejä.

Yleisesti ottaen lähdeviitteiden hakemiseen hyviä palveluita ovat Google
Scholar <https://scholar.google.com/>, Nasan ADS
<https://ui.adsabs.harvard.edu/classic-form> ja preprint-tietokanta
ArXiv <https://arxiv.org/>.

###################################################################################################################
# # # # # # # # # # # # # # # # # # # # # # # # # # # # # # # # # # # # # # # # # # # # # # # # # # # # # # # # # #
###################################################################################################################



1. Johdanto ja tausta


2. Liikeyhtälöt ja Hamiltonin mekaniikka
    - selitä hamiltonin mekaniikan perusperiaate
    - esimerkkinä kahden kappaleen ongelman analyyttinen ratkaisu jota käytetään uudestaan luvussa 5
    - huomio erikseen syntyneet differentiaaliyhtälöt

3. Runge-Kutta-menetelmän johto liikeyhtälöiden numeeriseen ratkaisemiseen
    - selitä runge-kutta-menetelmien perusperiaate
    - johda yleinen menetelmä (GNI .pdf s. 44)
    - selitä kertoimien rajoitukset ja esittele RK4 jota käytetään
    - selitä miten ensimmäisen kertaluokan ratkaisijalla (RK) saadaan ratkaistua toisen kertaluokan diff. yht.

4. Symplektisen loikkakeinon johto
    - 

5. Menetelmien vertailu jonkin hamiltonisen systeemin tapauksessa


6. Loppupäätelmät

